	<!doctype html>
		<html lang="it">
			<head>
				<title>Adams Carol</title>
				<link rel="stylesheet" href="css/style.css">
				<!-- font ubuntu -->
				<link rel="preconnect" href="https://fonts.googleapis.com">
				<link rel="preconnect" href="https://fonts.gstatic.com" crossorigin>
				<link href="https://fonts.googleapis.com/css2?family=Ubuntu:wght@400;500&display=swap" rel="stylesheet">														
				<!-- font ubuntu -->
			</head>
			<body>

				<header>
					<div class="autoraePagina">
					<h1>Adams Carol</h1>
					</div>
				</header>

				<div class="raccoltaCitazioni">

					<section class="riferimentoEcitazioni">

						<div class="riferimento">
							<h2>Carne da macello. La politica sessuale della carne, VandA edizioni, 2020</h2>
						</div>

							<div class="citazioni">

								<p>Al termine del mio primo anno alla Yale Divinity School, tornai a casa a Forestville, New York, la piccola città dove sono cresciuta. Mentre stavo disfacendo le valigie, sentii bussare alla porta con forza. Non appena aprii, un vicino di casa molto agitato mi accolse esclamando: "Qualcuno ha appena sparato al tuo cavallo!". Qui è iniziato il mio percorso politico e spirituale verso una teoria critica femminista-vegetariana. Non era necessario allontanarmi dal piccolo villaggio della mia infanzia, anche se l'ho fatto, era necessario che io corressi fino al pascolo dietro la nostra stalla, e vedessi il cadavere di un pony che avevo tanto amato. Quei passi a piedi nudi tra le spine e il concime di un vecchio meleto mi hanno posto faccia a faccia con la morte. Quella sera, ancora sconvolta per la morte del mio pony, ho addentato un hamburger e mi sono fermata a metà morso. Stavo pensando a un animale morto, e ciò nonostante, stavo per mangiare un altro animale morto. Qual era la differenza fra quella mucca morta e il pony che avrei seppellito il giorno seguente? Non potei evitare alcuna giustificazione etica che escludeva la mucca dalle mie preoccupazioni perché non la conoscevo. Ora vedevo la carne in un modo diverso (p.19). <br>
									<b>Quotidiane dissonanze cognitive</b></p>

								<p>Ovviamente non si può discutere con la mitologia delle persone. Tuttavia, è ciò che si verifica quaando la nostra coscienza si risveglia.  Essa dialoga con i miti con i quali ci è stato insegnato a vivere finché, improvvisamente, siamo in grado di vedere le stesse cose in modo differente. In quel momento un fatto diventa una contraddizione (p. 25).<br>
									<b>Un fatto diventa contraddizione</b></p>

								<p>Ciò che sostengo in questo paragrafo è che una struttura di referenti sovrapposti, ma assenti, collega la violenza sulle donne e quella degli animali. Attraverso la struttura del referente assente i valori patriarcali divengono valori istituzionalizzati.  Come i corpi morti sono assenti dal nostro linguaggio quando parliamo di carne, allo stesso modo le donne sono spesso un referente assente nella descrizione della violenza culturale. Lo stupro, in particolare, porta con sé un immaginario così potente che il termine ricavato dall'esperienza letterale della donna viene applicato metaforicamente ad altre situazioni devastanti, come per esempio lo "stupro" della Terra. negli scritti ecologici dei primi anni Settanta del secolo scorso. L'esperienza delle donne, di conseguenza, diventa un mezzo per descrivere altri tipi di oppressione. Le donne, il cui corpo molto spesso viene stuprato realmente, diventano il referente assente quando il linguaggio della violenza sessuale viene utilizzato metaforicamente. Queste espressioni richiamano l'esperienza delle donne ma non le donne stesse. [...] Attraverso il referente assente la cultura occidentale riduce continuamente la realtà materiale della violenza a metafore controllate e controllabili (p.83).<br>
									<b>Il referente assente come annacquamento della violenza</b></p>

							</div>

					</section>

				</div>
			
			</body>
		</html>
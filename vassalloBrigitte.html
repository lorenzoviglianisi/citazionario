	<!doctype html>
		<html lang="it">
			<head>
				<title>Vassallo Brigitte</title>
				<link rel="stylesheet" href="css/style.css">
			</head>
			<body>

				<header>
					<div class="autorePagina">
					<h1>Vassallo Brigitte</h1>
					</div>
				</header>

				<div class="raccoltaCitazioni">

					<section class="riferimentoEcitazioni">

						<div class="riferimento">
							<h2>Per una rivoluzione degli affetti. Peniero monogamo e terrore poliamoroso, Effequ, 2024</h2>
						</div>

							<div class="citazioni">

								<p>Smantellare la monogamia significa smantellare il sistema piramidale. E' inutile rivendicare una vetta più larga per i nostri amori, perché finché c'è una piramide il risultato sarà monogamo. Dall'altro lato, è inutile pretendere di smantellare la monogamia senza smantellare la competizione in tutti i suoi aspetti. [...] E' inutile competere sul lavoro e collaborare in amore: il corpo non ce lo permette, il sistema non ci lascia andare e venire come se niente fosse. Bisogna smantellarlo, scombinare il mazzo. Altrimenti, ci vanteremo soltanto di non sentirci gelose o minacciate, ne di avere alcun problema con le amanti delle nostre amanti, ma sarà solo quello, un vantarsi di illusioni momentanee, possibilmente legate alla nostra (anch'essa momentanea) posizione di potere (p. 89 - 90).<br>
									<b>La competizione è un concetto pervasivo, la monogamia è un <em>campo</em> dove applicarla, ma ha radici più profonde, e tali radici devono essere divelte, altrimenti i rami ricresceranno.</b></p>

								<p>Nel tradizionale regime monogamo, ogni desiderio al di fuori della coppia è proibito. Nelle relazioni non monogame sembra che qualsiasi desiderio sia obbligatorio. Dobbiamo consumare tutto, perché siamo libere. Penso a quei ristoranti all you can eat a prezzi popolari dove ci sono a disposizione enormi quantità di cibo. Tutto disponibile, a un unico prezzo. Perché dovresti mangiare meno, se puoi mangiare molto di più allo stesso prezzo?[...] Quest'idea di poliamore come buffet all you can eat nasce direttamente dal neoliberismo. [...] Rinunciare a consumare un desiderio nel contesto poliamoroso è un affronto diretto alla libertà neoliberista. E' chiedere alle persone in un buffet all you can eat di mangiare solo ciò di cui hanno bisogno, ciò che possono gestire fisicamente e ciò che è sostenibile per l'ambiente (pp. 247-348).<br>
									<b>La norma sociale banalizza il poliamore, lo rende patologico, ma in realtà è il punto di partenza ad essere corrotto</b></p>

								<p>Quell'impulso [a soddisfare il proprio desiderio] richiede risposta, reciprocità. E lì entriamo nel linguaggio guerrioro: la conquista. Un detto dice che in amore come in guerra tutto è lecito. Quindi è lecito tutto e in qualunque forma. La più ovvia, e la più innocente, è la porporina. Prendiamo il nostro io infantile e quotidiano e lo avvolgiamo in una sorta di cellophan colorato, per mostrare una versione di noi stesse spesso nemmeno migliore, ma in qualche modo parodistica. Il nostro miglior pavone. [...] La porporina intesa come tale non è qualcosa di problematico: sono piccoli frammenti che, come l'energia per Einstein, non si creano né si distruggono, passano semplicemente dalla tua pelle alle lenzuala e ancora alla tua pelle, in un cerchio infinito. Tuttavia nella conquista, in questo sistema amoroso, ci giochiamo molto di più della porporina: ci giochiamo il valore. [...] Chi si perede in quella ricerca di costante approvazione, chi la vive come un bisogno imperativo e incontrollabile, come un bisogno costitutivo di sé stessa, difficilmente potrà mantenere relazioni simultanee belle e ricche di cure, perché dominerà sempre quella <em>crepa infinita che ha in sé</em>, che non arriva mai a saziarsi dell'approvazione altrui più di un solo istante (pp. 241,242,244).<br>
									<b>La porporina e la conquista, meccanismi tanto idealizzati quanto violenti</b></p>

							</div>

					</section>

				</div>
			
			</body>
		</html>
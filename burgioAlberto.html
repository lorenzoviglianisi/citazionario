	<!doctype html>
		<html lang="it">
			<head>
				<title>Burgio Alberto</title>
				<link rel="stylesheet" href="css/style.css">
			</head>
			<body>

				<header>
					<div class="autorePagina">
					<h1>Burgio Alberto</h1>
					</div>
				</header>

				<div class="raccoltaCitazioni">

					<section class="riferimentoEcitazioni">

						<div class="riferimento">
							<h2>Critica della ragione razzista. DeriveApprodi, 2020</h2>
						</div>

							<div class="citazioni">

								<p>Si può sostenere [...] che in tutti i tempi i gruppi umani e le società hanno compiuto guerre e massacri e hanno generato (e riposano su) rapporti asimmetrici. [...] Potere, rango e ricchezza non sono mai stati distribuiti in parti uguali e la loro distribuzione non ha mai coinvolto chi non era parte della comunità. Sbaglieremmo tuttavia se pensassimo che la violenza sotto forma di esclusione e disuguaglianza sociale abbia sempre rappresentato un <i>problema morale</i> che essa sia apparsa iniqua in ogni epoca. [...] il dispiegarsi della violenza dal XVI secolo ha promosso lo sviluppo economico delle società europee ha generato conflitti morali di crescente intensità. Soggezione aggressione, esclusione hanno cominciato a configurarsi come <i>violazioni</i> e hanno prodotto sensi di colpa, rimorsi, conflitti etici. La modernità ha generato al tempo stesso anche la critica della violenza. Una critica devastante, potenzialmente paralizzante. Emerge qui la contraddittorietà caratteristica della modernità, che le sue rappresentazioni ipercritiche non colgono. La modernità è <i>essenzialmente</i> crisi: affermazione e negazione di principi etici fondamentali; quindi contraddizione, lacerazione, conflitto permanente. [...] La modernità si è affermata, tra Cinque e Settecento, di pari passo con il radicarsi del principio di uguaglianza. L'individuo moderno si sa titolare di diritti inalienabili e in quanto tale uguale a ogni altro. […] La modernità si è dispiegata anche in forza del principio di universalità, corollario e sviluppo del principio di uguaglianza. Siamo uguali per il fatto stesso di essere <i>tutti</i> esseri umani [...] Ma questi principi [uguaglianza e universalità], <i>connotati fondamentali</i> della modernità, sono stati al tempo stesso, nella materialità dei processi storici, le sue <i>antitesi e minacce mortali</i>, hanno svolto anche una funzione destabilizzante, dirompente, per effetto della quale si è consumata la <i>tragedia della modernità</i>. Vera tragedia, perché collisione tra <i>fondamenti</i> identitari e <i>inevitabili</i> condotte d'azione: tra principi etici <i>cardinali</i>, motori dell'agire individuale e collettivo, e strutture <i>necessarie</i> dei processi materiali di sviluppo e riproduzione (22-23). <br>
									<b>La tragedia dell'età moderna: un ethos in contraddizione con la storia materiale che ha attivato</b></p>

							</div>

					</section>

				</div>
			
			</body>
		</html>